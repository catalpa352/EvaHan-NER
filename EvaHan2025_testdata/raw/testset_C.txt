罗氏保生锭子治疔疮、背疽、瘰，一切恶疮。金脚信轻粉（各二钱）雄黄硇砂（各三钱）麝香（一钱半）蟾酥（一钱）巴豆（四十九粒，另研，文武火炮，生用尤妙）上为细末。用黄蜡五钱，溶开，将药和成锭子，冷水浸，少时取出，旋丸捏作饼子如钱眼大。将疮头拨开，每用一饼，次用神圣膏，后用托里散。若疮气入腹危者，服破棺丹。（世传疔疮必有一条红线可针，红线所至之处出毒血，然后敷药。）滴滴金治疔疮。硇砂轻粉人言雄黄朱砂（各一钱）麝香（少许）上为细末。每用些少，先以针刺开疮头，贴药，黄水出效。疔疮锭子硇砂（一钱）白芷雄黄苍耳子甘草（各半钱）上为细末，用蟾酥汁和作锭子，如前法用。须五月五日合。回疮锭子治疔疮大效。草乌头（一两）蟾酥（七粒）巴豆（七个，去皮）麝香（一字）上为细末，面糊和就，捻作锭子。如有恶疮、透疔，不痛无血者，用针深刺至痛处，有血出，以此锭子之，上用膏药贴之。疔疮四畔之，其疔三二日自然拔出，此药最宜紧用。此证大抵与伤寒颇类，其中亦有可针镰砭射出血者，亦有久而败烂出脓者，其间变异百端，不可不慎也。神圣膏药（罗氏）治一切恶疮。当归藁本（各半两）没药乳香（各二钱）白芨琥珀（各二钱半）黄丹黄蜡（各二两）白胶香（三两）巴豆（十五粒，去油）木鳖子（五十个，去皮）粉霜胆矾（各一钱）清油槐、柳枝（各一百二十枝）上件一处，先将槐柳枝下在油内熬焦，取出。复下余药熬，勿至焦，滤出。却将油澄清，下黄丹，再熬成膏。用绯帛摊之，立有神效。《保命集》治疔疮夺命散乌头尖附子底蝎梢雌黄雄黄（各一钱）蜈蚣（一两）砂粉霜轻粉（各五分）砒（二钱半）脑子麝香（各少许）上为细末。先破疮出恶血，以草杖头，用纸带药末插入于内，以深为度。郭氏寸金锭子治疔毒恶疮。朱砂（三钱）黄丹明矾（枯）砒霜轻粉花碱白芨（各一钱半）蟾酥脑子麝香（各少许）上研极细末，稠糊和为锭子，用之。郭氏提疔锭子（又名透肉锭子）治疔疮危笃，发昏，兼治瘰疬。雄黄朱砂（各二钱）青盐砒霜（生）白丁香斑蝥（支翅足）轻粉（各一钱五分）蟾酥麝香（各一钱）黄蜡蓖麻子（三七粒）上为细末。于银器内或瓷器，先将蜡溶开，和前药丸，如桐子大，捻作饼子。用针刺破疔疮，放一饼子于疮头上，又刺四边五七下，恶血出为妙。却用软膏药贴之，立验。内服首功玄黑散，或蟾酥丸。郭氏守效散点疔疮恶肉砒霜（生）白丁香松香轻粉川乌生矾（各二钱）蜈蚣（一条，焙干）上为极细末。针刺破疮口，令血出。唾津调药贴之疮上，其根自溃。麝香蟾酥丸治一切痈疽、发背、疔疮、内毒，如未破用针刺破，捻药在内，膏药贴之，其疮即溃。蟾酥轻粉乳香（各五分）人言雄黄（各一钱）巴豆（十个，去皮油）麝香（少许）寒水石（三钱）上为细末。滴水为丸，作锭子如小麦粒大，量疮大小用之，寒食面糊为丸。追毒丹取黄，去疔头，追脓毒立效。蟾酥（干用，酒化）硇砂白丁香（无此味，加巴豆）轻粉（各一钱）雄黄朱砂（为衣，各二钱）蜈蚣（酒浸，炙干黄）巴豆（七粒，去壳，不去油）上总为细末，面调水为丸。如丸不就，用酒打面糊为丸，如麦大两头尖，入于针破口内，用水沉膏贴之。后用膏药，及生肌药追出脓血毒物。又如有黑陷漏疮者，四围死败肉不去不生肌者，不可治也，亦用此药追毒，去死肌败肉生新肉愈矣。小者用一粒，大者加用之，病轻者不必用针，只以手指甲爬动，于疮顶上安此药，水沉膏贴之。其疮实时红肿为度，去其败肉为妙。水沉膏将白芨末放在盏内，用水沉下去，用纸贴之，如用膏不可用生肌药。凡用拈点之药，用此膏围贴则不伤好肉。海马拔毒散治疔疮大效，兼治恶疮、发背。海马（二个，炙）穿山甲（黄土炒，去土）朱砂水银（各一钱）麝香片脑（各少许）雄黄（三分）上末。针破疮口，点药入内，一日一点，大有效。芫花根膏治鱼脐疔疮，久治不瘥者。芫花根（一两）黑豆（三合）猪牙皂角（五）白矾（三两，研细）上用醋一斗，将前三味，先浸三日，于釜中以火煎至二升，去粗。却入铛中煎至一升，入白矾末搅令匀，去火成膏。但是鱼脐丹恶疮，摊于帛上贴，日二易之。治鱼脐疔疮韭菜连须葱丝瓜叶上入石钵内，捣烂如泥。以酒和服，以滓贴腋下。如病在左手贴左腋下，右手贴右腋下，在左脚贴左胯，右脚贴右胯。如在中贴心脐，并用布帛缚住，候肉下红丝处皆白则可。如有潮热亦用此法，却用人抱住，恐其颤倒，倒则难救。四圣旋疔散治疔疮生于四肢，其势微者，先以好醋调药涂上，以纸封之。次服内托里之药，其疔自旋出根。巴豆仁（五分）白僵蚕轻粉硇砂（各二钱半）上为细末，醋调用之。拔毒散治疔疮。蜈蚣（一条，炙）盐白霜粉霜胆矾硇砂（各一钱，另研）上为末和匀。先用羊骨针挑破头，点药在上，醋糊纸粘贴，其根一时自出。保生饼子治诸疔等疮。金脚信（二钱）雄黄砂（各三钱）轻粉麝香（各一钱）巴豆（四十九，泡熟，去壳，研）上为末，和匀。用黄蜡一两，饼和药成锭，水浸少时取出。用时始捻作饼，如钱眼大。以羊角骨针挑疮头，按药在上，以醋糊纸贴之，膏药亦可，黄水出为效。济生金砂散取疔疮。道人头（微炒存性，一两，即苍耳子）硇砂（三钱半）雄黄（三钱）蟾酥（以多为妙）上将疮四围刺破，以少油调药末置于疮内，绯帛封之，数日疔自出。如疮入腹呕逆者，将苍耳捣汁饮之。（一方，但用砂、雄黄等分，研细用蜜调。先破疮头去血，入药豆大在疮口内，纸花贴之亦效。）〔丹〕日本三藏传疔疮方江子肉十粒，半夏一大颗，研末；附子半枚，蜣螂一枚，各为末。四味臭（麝香也）相和。看疮大小，以纸绳子围疮口，以药泥上。又用绢帛贴敷，时换新药，以可为度。此方活人甚多。铁罐膏治一切恶疮、内毒，此药止痛，追死肉。桑柴灰荞麦秸灰锻石（各一碗）炭灰（少许）上用瓦罐一个，底傍钻穴一个，塞住。将前项灰填在内，用水注满，浓纸封固一伏时，用芦筒插在罐孔内淋之，尽其水，不用灰罐。将淋灰水于锅内慢火熬，用铁片续续搅，休教爆定锅，稀稠滴在水内不散为度，用铁罐子盛之，封了口。或有诸般疮及肠风痔，量疮用之妙。〔济〕蟾酥丹治疔疮。取蟾酥以白面、黄丹，搜作剂，丸如麦粒状。针破患处，以一粒纳之，（取蟾酥法：用癞疤破眉棱上，以手捻出酥于油纸或桑叶上，用竹篦刮下，然后插在背阴处，自干用之。）又方用针刀旋破疔头，以蟾酥敷之。后用。野菊花莎草根红菜头叶擂细，以无灰酒尽量调服之，酒醒疔化水，即痛定。如热除，不必去疔，亦自愈也。铁粉散专治冷疔疮，经久不效。多年生铁（三钱，炒过）松脂（一钱）黄丹轻粉（各五分）麝香（少许）上为细末。用清油调搽疮口，立效。又方治疔疮。山茨菰锅锈生姜江茶盐（少许）用银针拨开疔疮，即以前药搭作饼子，如大棋子，放疔头上。甚者半月皮皱可医，不皱难治矣。雄黄散治疔疮。雄黄硇砂苍耳草（烧灰）上为末，醋调数次。将菊花捣烂、姜汁调，清者服之，浓者敷之。追毒丸治疔疮、发背。蛤蟆粪（二分）麻虫雄黄黄丹（各一分）上为末，水丸如米大。将疮拨开头，入药在内，以膏药贴之。三因苍耳散治一切疔肿神效。用苍耳草根、茎、苗子，但取一色便可用。烧灰存性研细，用好米醋、米泔澄定，和如泥。随疮大小涂上，浓二分，干即易之，不过十度，即拔根出。须针破涂之。（更加雄黄尤妙。）治一切疔肿，悬痈。上用苍耳根、茎、苗，但取一束，烧为灰，醋、泔、蓝靛，和如泥，先以针刺疮上及四边数下，令血出，度药气，可以入针孔中。即去血敷药，干即易之，不过数度，即拔根出。其未结脓者，即内消也。已结脓破溃者，再不用针刺，只以药涂之。余以忽口角上生疔肿，造甘子振家，母为贴药，经十日不瘥。予以此药涂之得愈。常作此药以救人，无有不瘥者，故特以传后嗣。疔肿方殆有千首，皆不及此，虽齐州荣姥方，亦不能胜此物造次易得也。治一切疔肿上用苍耳草，又名羊负来草，只用根红嫩者，擂烂，无灰白酒调匀服；次用盐梅肉研烂，以猪胆汁和涂疮顶上，其毒即散。又先用好京墨，以姜汁研烂，用姜片蘸墨，涂四围肿热处，即效。一方，用苍耳根叶，童便绞取汁，令服一升，日三。或烧灰和腊月猪脂敷。一方，用苗叶捣汁饮之。一方，用子或叶或根研烂，以米醋脚调涂肿处立散，仍研汁服，以瘥为度。治疔疮上于九月九日，采芙蓉花叶，阴干，研细。用时以井花水调，银KT打成膏，浓纸摊贴疮上。次日用蝣蜒螺，即鬼丁螺一个，用银器盛，打破根据前调药，却将蝣蜒螺放在疮上贴，待过周日揭起，其疔自出立效，其药不要摊阔。治疔疮上用多年墙内或泥土中锈钉。洗净，以炭火内红醋淬，待冷用刀刮钉锈，又入火内红，入醋淬，仍前刮末，再再淬，再刮下未，研为细末。用时将疮口拨开，挑药末在内，以膏药贴之少时。如病深取疔，如病浅即取出黑紫色血，其疮自愈。拔疔法以黑牯牛，牵于石塔上必撒粪，候粪上生菌，取焙干，与签草叶等分，为细末。先用竹筒两头去节，一头解十字路，将不解头套在疔上，以线紧缚，竹筒陷入肉内为度，以前药末一匙，滴水和之，放于筒内少时，药滚起则疔自拔起。若一次未效，渐加度数，其疔必拔也。拔疔方治疔疮不出者，用此药以拔出之。巴豆（半粒去壳）磁石上为末，用葱涎同蜜为膏，以敷疮上，疔疮自出。神授疗疔肿方以紧磁石为末。用酸醋调封于患处少时，力拔出疔神妙。〔世〕治疔疮用麻内蛀虫一条，研敷疮上。却用膏药贴之，一饭时去膏药，其疔自出。麻虫膏治疔疮。上将麻虫一条捣烂，入好江茶，和作饼子如钱眼大。以羊角骨针挑疮头，按药在上，醋糊纸贴之，膏药亦可，其毒出为效。蜣螂膏治疔毒。蜣螂（三个，肚白者，佳）黄麻虫（十个）上二味捣匀，拨破患处贴之。如患在手足间，有红丝上臂，丝尽处将针挑断出血，仍用前药。愚按：此方常用有效，如无麻虫亦效。毒盛者，更服败毒药。蜣螂即屎蚵螂也。圣济方治疔疮。蜣螂（心腹下肉，稍白者）上捕取不以多少，贴疮上半日许，未可，再上之。血尽根出神效。治疔疮最有功效。用蝉蜕、僵蚕为末，酸醋调涂，四围留疮口，俟根出稍长，然后拔去。再用药涂疮。海藏方，单用僵蚕为末，津调涂，亦佳。又方治疔疮。螵蛸为末，敷头上，四边针刺碎红肿上，用铁锈水、紫花地丁草末，围四边肿上。即紫花鹿蹄草。红肿外好肉上，用生姜自然汁，调船灰末，敷好肉上。又方治疔肿。先以针拨破四畔中间，用海螵蛸末，水丸豆大敷于疮头上，再用箭头草末，敷四畔红肉上。外又用旧船灰烧末，为生姜自然汁调敷后，再用湿丝绵贴，中间用手揭去疔盖，再将螵蛸末，水调敷之。又方治疔疮。大黄一大块及东壁土，汲新井水入于砂碗内，磨浓浓涂肿上。中心留一窍如钱眼大，出热气，经宿立愈，如干再用水润之。又方治疔疮。雄黄一钱，就瓦上焦黄为末。以病患尿调敷疔上一时拔出。如发热欲死者，将大黄、菊花研汁，灌上。若冬间取根捣汁亦可。玉山韩光方治疔肿。上以艾蒿一担，烧作灰。于竹筒中淋取汁，以一二合和锻石如面浆。以针刺疮中至痛，即点之。点三次其根自拔，亦大神效。正观中，用治三十余人得瘥。〔衍〕苦苣捣汁，敷疔疮殊验。青苗阴干，以备冬月，为末，水调敷。（《本草》云：取苦苣垄中白汁，敷疔肿出根。又取汁滴痈上，立溃。）疔疮，用白蔹为末，水调敷之。（《圣惠方》）〔圣〕治疔疮。甚者用附子末，醋和涂之，干再涂。（《千金方》同。）〔丹〕琥珀膏（方见痈疽下杂方条。）水沉膏治疔疮。白果根（新鲜生者佳）上以米醋磨浓澄脚，以油纸摊贴及用酒磨服。敷疔膏治疔疮及无名肿毒、瘴气等证。生蓝叶（不拘多少，洗净）上叶以捣烂敷贴患处，以梗煎酒服。又方毛屎梯叶上生采新鲜者擂米泔水暖刷，及以根磨米泔水，暖服。又方治一切恶疮、毒肉不出。用乌梅一味，烧灰为末敷上，恶肉立尽矣。灸疔疮法取掌后横纹后五指，男左女右，七壮即瘥，屡效。灸法初虞世云：疔疮于所属经络，各泻之。疔疮者必发于手足之间，生黄，其中或紫黑色。有一条如红线直上，食卒之际，急宜以针于红线所至处，刺出毒血。然后以蟾酥乳香膏等药，于正疮上涂之。针时以病者知痛出血为好，否则红线入腹攻心，必致危困矣。百一治疔肿以针刺四畔，用石榴皮末，着疮上，调面围四畔，灸痛为度。调末敷上，急裹，经宿连根自出。松针法取向北松枝上叶极硬者，顿齐作一束，扎令极紧。缓缓以意消详，毒瓦斯所经，行虚软处针之，须令出血。时先用酒润，下针处必小痛，令病患稍忍，仍用雄黄末入麝香少许，以温酒调下，一二服与之。服后方下松针针之。
丹溪云：环跳穴痛，防生附骨疽，以苍术佐黄柏之辛，行以青皮、冬加桂枝，夏加黄芩，体虚加杜牛膝，以生甘草为使，大料煎入生姜汁，食前饮之。痛甚者，恐十数帖发不动，少加麻黄一二帖又不动，恐疽将成。急掘地成坎，以火红，沃以小便。赤体坐其中，以席围下体，使热气熏蒸，腠理开，气血畅而愈。或问：附骨疽，何以别之？曰：凡患流注，表未尽则余毒附骨而为疽。在股外属足太阳、阳明经，在股内属足厥阴、足少阴经。又云：风湿折热，热结而附骨成疽。盖骨者肾之余，肾虚则骨冷而遂附着于骨也，骨冷则气愈滞而血愈积，但能为肿不能为脓。流注者伤寒之余毒，骨疽者，流注之坏证也。流注非伤寒之罪，乃医者表之未尽也，骨疽非流注之过，乃庸医凉药之误也，又云：久得浓味及醉后涉水；或履冰霜雪，寒入髀枢，积痰瘀血相搏而成疽，初时暂痛无时，乍寒乍热而无汗，久则痛深，入骨而不移处，按之痛不止者是也。初觉即隔蒜灸之，以多为上。宜胜金丹、乌金散汗之。壮实者，一粒金丹下之，或八阵散。久则极阴生阳，寒化为热，肉腐而成脓，脓成则宜烙，十全大补汤加牛膝、木瓜补之。有久溃毒结，留连展转，经岁不已，腐出朽骨者，骨虽出而不愈，有终身之咎。视其白脓清稀者，碎骨初脱，肉深难取。脓白而稠者，碎骨将出，肉浅可取。大抵久腐出骨，不论强弱老幼，必须补益，使气血和畅，正气渐复，邪气渐退，自然收敛，十全大补汤、人参养荣汤，在所当用。未成脓者，以冲和膏贴之。盖有独活能动汤气血也。已溃者，宜服何首乌散，此药能调和阴阳也。〔薛〕附骨疽有因露卧，风寒深袭于骨者，有因形气损伤，不能起发者，有因克伐之剂，亏损元气，不能发出者，有因外敷寒药，血凝结于内者，凡此皆宜灸熨患处，解散毒瓦斯，补接阳气，温补脾胃为主。若饮食如常，先用仙方活命饮，解毒散郁，随着六君子汤，补托荣气。若体倦食少。但用前汤，培养诸脏，使邪不得胜正。若脓已成即针之，使毒不得内侵，带生用针亦无妨。如用火针亦不痛，且使易敛，其隔蒜灸，能解毒行气。葱熨法能助阳气，行壅滞，此虽不见于方书，余常用之大效，其功是不能尽述，唯气血虚脱者不应。一女髀枢穴，生附骨疽，在外侧廉少阳经分，始末用五香汤、十宣散，一日恶寒发热，膈满犹大，服五香汤，一夕喘死。此升散太过，孤阳发热于上也。一人年逾四十，夏患附骨痈。予以火针刺去瘀血，更服托里药而愈。至秋忽不饮食，痰气壅盛，劳则口舌生疮，服寒药腹痛，彼疑为疮。脾胃脉轻取似大，按之无力，此真气不足，虚火炎上也，治以八味丸。彼不信，自服二陈、四物汤，几殆，复请予。仍以前丸治之而愈。一人附骨痈，畏针不开，臀膝通溃，脉数发渴，烦躁时嗽，饮食少思。齐氏曰：疮疡烦躁时嗽，腹痛渴甚。或泄利无度，或小便如淋，此恶证也，脓出之后，若脉洪数难治，微涩迟缓易治。刺之，脓出四五碗，即服参、芪、归、术大剂，翌日脉稍敛，更服八珍汤加五味子、麦门、肉桂、白蔹，三十余帖脉缓脓稠，三月乃愈。一老，腿患附骨疽肿硬，大按方痛，口干脉弱，肿聚不溃，饮食少思。予谓：肿下而坚者，发于筋骨；肉色不变者，发于骨髓。遂托以参芪等药三十余剂，脓虽熟不穿。予谓：药力难达，必须针刺。不听，至旬日方刺，涌出清脓五六碗，然衰老气血不足，养毒又久，竟不救。大抵疮疽旬日不退，宜托之，有脓刺之，有腐肉取之，虚则补之，此十全之功也。一人患贴骨疽，腿细短软，疮口不合，以十全大补汤，外灸附子饼，贴补药膏，调护得宜，百帖而愈。一人环跳穴患附骨疽。彼谓小疮，服败毒药，外以寒药敷帖，因痛极针之，脓瘀大泄，方知为痈请治。其脉右关浮大，此胃气已伤，故疮口开张，肉紫下陷，扪之不热，彼谓疮内更觉微冷，自谓必成漏矣。灸以豆豉饼，饮六君子加藿香、砂仁、炮姜，数剂胃气渐醒，饮食渐进，患处渐暖，肌肉渐生，更以十全大补汤而愈。一人亦患此，内痛如锥，外色不变，势不可消，喜其未用寒剂，只因痛伤胃气而不思食，以前药去炮姜治之，饮食稍进，更以十全大补汤二十余剂，脓成针去，仍以大补汤倍加参、芪、芎、归，脓久不止，更加麦门、五味、贝母、远志，数服渐止，疮亦寻愈。二证盖因湿热滞于肉理，真气不能运化，其始宜除湿热，实脾土，和气血，则湿自消散，若脓未成，以隔蒜灸之立效。一妇四十余，近环跳生疽，尺脉沉紧，腿不能伸。经曰：脾移寒于肝，壅肿筋挛。盖脾主肉，肝主筋，肉温则筋舒，肉冷则筋急，遂与乳香定痛丸少愈，更以助胃壮气血药，二十余剂而消。一人因痢骤涩，环跳穴作痛，与四物汤加桃仁、酒黄芩、红花、苍术、枳壳、黄柏、柴胡、青皮、生姜，十余剂稍可，更刺委中，出黑血而愈。一后生，□骨痛，以风药饮酒一年，予以防风通圣散去硝黄，加生犀角、浮萍百余帖，成一疽，近皮革脓出而愈。后五六年，其处再痛。予曰：旧病作，无能为矣。盖发于新娶之后，多得香辣肉味，若能茹淡，远房劳，犹可生也。出脓血四五年，延及腰背皆空，又三年而死，此纯乎病热者。一少年，天寒极劳，□骨痛，两月后生疽，深入骨边，卧二年，取剩骨而安。此寒搏热者也。（取久疽及痔漏中朽骨，用乌骨鸡胫骨，以砒实之，盐泥固济，火红，地上出火毒，去泥用骨，研细饭丸，如粟米大，以纸捻送入窍内，更以膏贴之。）万历乙亥，予方闭关作举子业，适姻家虞懋庵，股内侧痛久矣，医作痛风治月余不效，脓熟肉浓，不得穿穴出，因溃入腹，精神昏愦，粥药不入，医不能措手，请教于余。余特破例为诊之，脉细如蛛丝，气息奄奄欲绝，曰：无伤也，可以破针刺其腹，脓大泄数升，然皆清如水，疮口若蟹吐沫，医疑其透膜不可治。余曰：无伤也，可以参、芪、附子，加厥阴引经药，大剂饮之，为制八味丸，食前辄吞百丸，食大进，日啖饭升余，肉数脔，旬日而平。所以知可治者，溃疡之脉，洪实者死，微细者生，今脉微细，形病相合，知其受补，故云可治也。所以刺其腹者，脓不泄，必有内攻之患。且按之而知其创深，即刺之无苦也。所以信其不透膜，即透膜无损者，无恶候也。所以服八味丸者，八味丸补肾，肾气旺而上升，则胃口开而纳食，故食大进也。泄脓即多，刀圭之药。其何能济。迁延迟久且变生。故进开胃之药，使多食粱肉以补之，肌乃速生。此治溃疡之大法也。黄狗下颏方治肚痈、少腹痈、及腿上贴骨痈，神效。又云可治发背，大抵此方，治下部痈疽妙。用黄狗下颏，连舌、连皮毛、劈下，入罐盐泥封固，铁盏盖口，一炷香，觉烟清即止，务宜存性，不可过，过则无用矣。视其骨灰，正黑色者为妙，若带白色，其性已过勿用，（用时，研极细）白蔹末豌豆粉（俗名水寒豆，又名小寒豆。生用）上三味等分，以各五钱为率，酒调空腹服外，又以三味等分，为敷药，香油调敷患处。其验以服药后出臭汗，及熟睡为准。史鹤亭太史，亲见顾天宇室人验过。（宜于屠家取己杀者，制以备用。若生取特杀，反招不祥。）按：此方世多用之。《万氏家抄》，亦已收载。然但知其可为敷药，散肿止痛，而不知其可以内服，为下部痈疽内消之圣药也。予有轿夫，环跳穴痛甚，如鸡啄火灼，适制有药，以酒调三钱饮之未愈，更进一服，霍然如失，明日舁轿如故。了无苦矣三生散治诸疮大痛，不辨肉色漫肿光色，名附骨痈，如神。露蜂房蛇蜕头发（洗净，各等分）上烧灰存性，研细，酒下三钱。内托黄芪柴胡汤治附骨痈。黄芪（二钱）柴胡土瓜根（酒洗，各一钱）羌活（半钱）连翘（一钱三分）官桂黄柏生地黄（各二分）当归（七分半）上咀作一服。水三盏，酒一盏，同煎至一盏，去滓。热服，宿食消尽服。一服而愈。昔贾德茂男，年十岁，丁未四月十一日，于左腿近膝股内，出附骨痈，不辩肉色漫肿，皮泽木硬，疮势甚大，其左脚乃肝之脾土也，更在足厥阴肝经之分，少侵足太阴脾之分，其脉左三部细而弦，按之缓而微有力，为制此方主治。一方，无黄柏。内托黄芪酒煎汤黄芪当归尾（各二钱）柴胡（一钱半）升麻（七分）连翘肉桂黍粘子（炒，各一钱）黄柏炙甘草（各半钱）上咀。好糯米酒一盏半，水一大盏半，同煎至一大盏，去滓。空心宿食消尽温服，待少时，早膳压之，使不令大热上攻中上二焦也。丁未季春，薄度主老，年七十，因寒湿地气，得附骨疽于左腿外侧，足少阳胆经之分，微侵足阳明分，阔六七寸，长一尺，坚硬漫肿，不辨肉色，皮泽深，但行步作痛，以指按至骨大痛，与药一服立止，再服坚硬肿消。当归散治附骨痈，及一切恶疮。当归（半两）甘草（一两）山栀子（十二枚）木鳖子（一枚，去壳）上为细末。每服三钱，冷酒调服。漏芦汤治附骨疽。漏芦（去芦）升麻连翘麻黄（去根节，各一两）防己木香白蔹沉香（各半两）大黄（锉炒，一两半）上锉碎。每服五钱，水一盏半，入竹叶七片，煎至七分，入芒硝一钱，搅匀，去滓。空心温服，取利三二行，未利再服。应痛丸治走注疼痛，疑是附骨疽者。苍术（去皮）当归黑牵牛草乌头（炮，各一两）上为细末，醋糊为丸，如小豆大。每服三十丸，空心醋汤下。贯众汤治附骨痈，生股上伏肉间，淋渫。地骨皮谷精草枇杷叶（拭去毛，刷炙）荆芥（去梗）蜀椒（去目并合口者，以上各一两）上捣筛。以水三升，煮取二升，和滓淋渫，蘸布帛拓之。密陀僧散密陀僧自然铜（各半两）杏仁（去皮尖、双仁，二七枚）上用苦竹筒一枚，入药在内，纸封筒口，慢火煨，候筒黄色。取出研极细。看疮大小，用药以新汲水调匀，用鸡翎扫涂痈上，甚者不过二七日效。
五十一法治眼目法：攒竹，主目视不明，KTKT目中热痛及，针入一分，留二呼，泻三吸，徐徐出之。忌灸。宜出血涂盐。肤翳白膜覆瞳仁，目暗及眯，雀目冷泪，目视不明，肉出，皆针睛明，入一分半，留三呼，泻五吸。冷者先补后泻，复补之。雀目者，可久留十吸，然后速出。视眼不正，口目，面动叶叶然，眼赤痛，目KTKT，冷热泪，目睑赤，皆针承泣。在目下七分匡骨中，当瞳子直下陷中，入二分半，得气即泻，忌灸。目暗不明，针中渚，入二分，留三呼，泻五吸。灸七壮，炷如雀矢大，在手小指次指本节后间。眯目、偏风、眼、通睛、耳聋，针客主人，一名上关，入一分，久留之，得气即泻。亦宜灸，日三七壮至二百壮，炷如细竹筋大，侧卧张口取之。眼暗灸大椎下第十节，正当脊中二百壮，唯多佳。可以明目，神良。灸满千日，不假汤药。肝劳，邪气眼赤，灸当容一百壮，两边各尔。在眼后耳前三阴三阳之会处，以手按之有上下横脉，是与耳门相对也。肝俞，主目不明，灸二百壮，小儿寸数斟酌，灸可一二七壮。治风翳，灸手中指本节头骨上五壮，炷如小麦大，逐病左右灸之。治风痒赤痛，灸人中鼻柱二壮，仰卧灸之。治目卒生翳，灸大指节横纹三壮，逐左右灸之。治眼暗，若一眼暗，灸腕后节前陷中。两眼暗，两手俱灸，随年壮。治温病后食五辛即不见物，遂成雀目，灸第九椎，名肝俞，二百壮，永瘥。治脚转筋法：治脚转筋，针内昆仑穴，在内踝后陷中，入六分，气至泻之。又灸承山，随年壮，神验。第二十一椎主腰背不便，筋转痹，灸随年壮。治筋挛转筋，十指筋挛急，不得屈伸，灸足外踝骨上七壮。治失精筋挛，阴缩入腹相引痛，灸中封五十壮。又下满，灸五十壮，两脚一百壮，此二穴亦主喉肿厥逆，五脏所苦鼓胀悉主之。老人加之，五十以下及小儿并随年壮。治转筋，胫骨痛不可忍，灸屈膝下廉横筋上三壮。腹胀转筋，灸脐是一寸二七壮。治症瘕法：小腹坚大如盘盂，胸腹中胀满，饮食不消，妇人症聚瘦瘠，灸三焦俞百壮，三报之。灸内踝后宛宛中，随年壮。灸气海百壮。久冷及妇人症癖，肠鸣泄痢，绕脐绞痛，灸天枢百壮，三报之。勿针脐两旁各二寸。积聚坚满痛，灸脾募百壮，章门是也。治瘕癖，患左灸左，患右灸右。第一屈肋头近第二肋下即是灸处，第二肋头近第三肋下向肉翅前亦是灸处。初日灸三，次日五，后七，周而复始，至十止。惟忌大蒜，余不忌。又灸关元五十壮。又灸脐上四指五十壮。膏肓俞两穴主无病不疗方：先令病患正坐曲脊，伸两手以臂着膝前，令正直，手大指与膝头齐，以物支肘，勿令臂得动也。从胛骨上角摸索至胛骨下头，其间当有四肋三间，灸中间依胛骨之里，去胛骨容侧指许，摩KT去表肋间空处，按之自觉牵引肩中。灸两胛内各一处至六百壮，多至千壮，数百壮当气下，磐磐然如流水当有所下，若停痰宿疾亦必下也。此灸无所不治，主诸羸弱瘦损虚劳，梦中失精，上气咳逆。及狂惑妄误，皆有大验。若病患已困，不能正坐，当令侧卧，挽上臂令前索孔穴灸之，求穴大较，以右手从左肩上住指头表所不及者是也，左手亦然。及以前法灸。若不能久正坐伸两臂者，亦可伏衣上伸两臂，令人挽两胛骨使相远。不尔甲胛覆穴不可得也。所伏衣当令大小有常，不尔则前却失其穴也。此穴灸讫后，令人阳气盛，当消息自养，令得平复。其穴近第五椎相准望求索。治头重臂肘重法：头重风劳，灸脑户五壮，针入三分补之。头重不能胜，灸脑户下一寸半。身体重，四肢不能自持，灸脾俞，随年壮，针入五分补之。身重，嗜眠不自觉，灸天府五十壮，针入三分补之。身重，灸水分百壮，针入一寸补之。体重，四肢不举，灸天枢五十壮。忌针。身重肿，坐不欲起，风劳脚疼，灸三里五十壮，针入五分补之。又，灸足太阳五十壮，针入三分补之。臂重不举，灸肩井，随年壮，可至百壮，针入五分补之。又，灸尺泽三十壮，针入三分补之。第一椎名大杼，无所不主，侠左右一寸半或一寸二分，主头项痛不得顾。胸中烦急，灸随年壮。诸烦热，时气温病，灸大椎百壮，针入三分泻之，横三间寸灸之。心烦上气，灸肺俞，针入五分。心烦短气，灸小肠俞。又，灸巨阙、期门各一百壮，针入五分。又，灸心俞百壮，针入五分。头身热，灸胃管百壮，勿针。烦闷忧思，灸大仓百壮。烦热头痛，针虎口入三分。烦躁恍惚，灸间使三十壮，针入三分。骨热烦，胸满气闷，针三里入五分。身体烦热，针中府。又，灸绝骨五十壮。
方一十一首论七首论曰：疾风有四百四种，总而言之，不出五种，即是五风所摄，云何名五风？一曰黄风，二曰青风，三曰白风，四曰赤风，五曰黑风。其风合五脏，故曰五风，五风生五种虫：黄风生黄虫，青风生青虫，白风生白虫，赤风生赤虫，黑风生黑虫。此五种虫食人五脏，若食人脾，语变声散；若食人肝，眉睫堕落；若食人心，遍身生疮；若食人肺，鼻柱崩倒、鼻中生息肉；若食人肾，耳鸣啾啾，或如车行、雷鼓之声；若食人皮，皮肤顽痹；若食人筋，肢节堕落。五风合五脏，虫生至多，入于骨髓，来去无碍，坏于人身，名曰疾风，疾风者，是癞病之根本也；病之初起，或如针锥所刺，名曰刺风；如虫走，名曰游风；遍身掣动，名曰风；不觉痛痒，名曰顽风；肉起如桃李小枣核，从头面起者，名曰顺风；从两脚起者，名曰逆风；如连钱团丸，赤白青黑斑驳，名曰KT风；或遍体生疮，或如疥癣，或如鱼鳞，或如榆荚，或如钱孔，或痒或痛，黄汁流出，肢节坏烂，悉为脓血，或不痒不痛，或起或灭，青黄赤白黑变易不定，病起之由，皆因冷热交通，流入五脏，通彻骨髓，用力过度，饮食相违，房室不节，虚动劳极，汗流遍体，因兹积热，风热彻五脏，饮食杂秽，虫生至多，食人五脏、骨髓、皮肉筋节，久久坏散，名曰癞风。是故论曰：若欲疗之，先服阿魏雷丸散出虫，看其形状青黄赤白黑，然后与药疗，千万无有不瘥。胡云迦摩罗病世医拱手无方对治名曰正报非也，得此病者，多致神仙，往往人得此疾，弃家室财物入山，遂得疾愈而为神仙。今人患者，但离妻外家，无有不瘥。阿魏雷丸散方：阿魏紫雷丸雄黄紫石英（各三分）朱砂滑石石胆丹砂雚芦白蔹犀角（各半两）斑猫（去足翅）芫青（去足翅，各四十枚）牛黄（五分）紫铆（一两）上十一五味，捣筛为散，空腹服一钱匕，清酒二合和药饮尽。大饥即食小豆羹饮为良，莫多食，但食半腹许即止，若食多饱则虫出即迟。日西南空腹更一服，多少如前。若觉小便似淋时，不问早晚，即更服药，多少亦如前。大饥即食，若觉小便时，就盆子中出看之，虫从小便出，当日即出，或二日三日乃出，或四日五日出，或杀药人七日始出。其虫大者如人指，小者大如小麦，或出三四枚，或五六枚，或七八枚，或十枚，或三二十枚。黄虫似地黄色；赤虫似碎肉凝血色；白虫似人涕唾，或似鱼脑，或似姜鼓汁；青虫似绿，或似芫青色；黑虫似墨色，或似烂椹，又似黑豆豉。其虫得药者死，死者即从小便中出，大便中亦有出者，不净不可得见。若出黑色虫，即是黑风，不可理之，无方可对；若出黄虫，即是黄风。当用小便七八升，大瓮盛之，如灶法安瓮不津者盛小便中常令使暖，入中浸身一日再三度，一入中坐浸如炊二三斗米顷，若心闷，即出汤，数食莫令饥，虚则于人无力，七七四十九日即为一彻，以瘥为度。或一年二年。忌房室，房室脉通，其虫得便，病即更加。其患非冷热，风治如此，此是横病，非正报也。若出青虫，即是青风。患起由冷风至多，其虫皆青，即是东方木中毒风。青虫宜服自身小便，亦名花水，亦名清汤，亦名还中水。服法：空腹服一七日，一服六合，旦起日初出即服，服不过一升。饥即食，不得食五辛、猪肉、鸡、犬、秽食、臭恶之食，大嗔怒、房室，皆忌之。服法第一忌之，至二七日，一日再服，服别四合，小便常取空腹服之，则不过一升。三七日，一日三服。至四七日，小便出即服。乃至周年，以瘥为度，服之不过一升，百日外，小便至少一日之中止可一度、二度服之，服大香美好羹如浆。忌法三年，犯则难瘥，不犯永愈。青虫如此是横病，非正报也。出白虫者，即是白风。赤虫者，即是赤风。同为一等疗，二风由热为根，虫皆赤白乃是南风、西风，入五脏，通彻骨髓，成患为疾。此之二风，与苦参消石酒饮之，除患最疾，热去，其患即愈。苦参硝石酒方（浸酒法在后）：苦参硝石好清酒上三味，先与清酒下硝石浸之二七日或三七日，然后与苦参同入酒瓮中，盛浸之七日，渐渐服之。饮法：空腹服之，一日三服，初七日中一服如半鸡子许，七日后可饮一升任情饮之，多则为善，患去则速，风动亦多，勿使醉吐，宁渐少饮，不用多饮。赤白二风，此药至日无有不愈。余非难治，何以故？热为根本，故苦参能治热，硝石除热消虫，赤白二虫但闻硝石气皆为水，能去热根本。若患赤白二风，不问年月，多者五年以外，加黄硝石、加酒苦参乃至三四两，无有不愈。乃至三十年无鼻柱、肢节堕落者，但非黑虫，皆悉永愈。第一忌房室、大怒、大热，食禁粘食、五辛、生冷、大醋、酪、白酒、猪、鱼、鸡、犬、驴、马、牛、羊等肉，皆为大忌，其余不禁。此为对治，非正报也。若人顽痹不觉痛痒处者，当作大白膏药摩之，一日三四度，七日彻，或二三七日彻，乃至七七日四十九日，名曰一大彻，顽痹即觉痒，平复如本，即止摩。若不平复，但使摩之，以瘥为限，不过两大彻、三大彻，无有不愈。针刺灸烧割劫，亦不及摩之为良，乃至身上多有疮痕，生摩之悉愈。大白膏方：白芷白术前胡吴茱萸（各一升）芎窮（二升）蜀椒细辛（各三两）当归桂心（各二两）苦酒（四升）上一十味，以苦酒浸药经一宿，取不中水猪脂十斤，铜器中煎令三沸，三上三下，候白芷色黄，膏成。贮以瓶中，随病摩之即愈。若遍体生疮脓血溃坏。当作大黑膏摩之。大黑膏方：乌头芎窮雄黄胡粉木防己升麻黄连雌黄藜芦矾石（各半两）杏仁（去皮尖）巴豆（各四十枚）黄柏（一分）松脂乱发（各如鸡子大）上一十五味，捣筛为末，以猪脂二升合药煎，乱发消尽，膏成，用涂疮上，日三敷，先以盐汤洗，然后涂之。勿令妇女、小儿、鸡犬见。若患人眉睫堕落不生者，服药后经一百日外，即以铁浆洗其眉睫处所，一日三度洗之，生毛则速出，一大彻，眉睫如本与不患时同也。浸酒法：苦参去上黄皮，薄切曝干，捣令散，莫使作末，秤取三十斤。取不津瓮受两斛者，瓮底钻作孔，瓮中底头着二三十青石子，如桃李鸡子许大，过底孔上二三寸。然后下苦参、下硝石末酒，一时着瓮中，遣童子小儿年十三四者和合调停。然后即与五六重故纸系瓮口，用小瓮口合上，泥之，莫使漏气。取酒服时法，孔中出酒服之，一日一服，或再服亦得。还如法密塞孔，勿漏泄，不得开瓮口取酒。酒欲尽时，开瓮口，取苦参滓急绞取酒，其滓去却，其酒密处盛之，莫使漏气。服酒法一一如前，无有不愈。若患不得瘥除者，皆由年多，十年者更作此药酒至两剂，无有不愈，依法如前。虽用良医治之，亦须好酒，须行忠直，不得不孝不义，患除则速矣。论曰：苦参处处有之，至神良。黄硝石出龙窟，其状有三种，一者黄硝石，二者青硝石，三者白硝石，其形如盐雪体，濡烧之融似曲，见盐为水，硝石真者烧炼皆融，真伪可知。三种硝石，黄者为上，青者为中，白者为下。用之杀虫，皆不如黄者最良。黄硝石立杀人身中横虫，去虫至速，除大风大强药。青硝石者至神大药，出在鸟场国石孔中，自然流出，气至恶大臭，蜂、蛇、飞虫皆共宗之，其气杀虫，硝石与苦参酒相入，治热至良，去风至速，方稀有用时，乃胜于白硝石，此青硝石体状也。如似世间胶漆，成时亦如陈蜜，亦如饧。少必枯，体泽又似尘汗脂蜜气味至恶，此药道士贵服，则去人身中横虫，不能得用时，先与三升酒浸之二十日，多日为佳，其势倍效，皆大验，然后与苦参同浸。论曰：黄青白硝石等是百药之王，能杀诸虫，可以长生，出自鸟场国，采无时。此方出耆婆医方论治疾风品法中。黄力三岁译后演七卷，治疾风品法云：服药时先令服长寿延年符大验，荡除身中五脏六腑游滞恶气皆出尽，然后服药得力，其疾速验无疑，符力亦是不思议神力，先服药者，无有不效。又生造药入瓮中时，令童子小儿和合讫，即告符书镇药，符镇在瓮腹令药不坏，久久为好，一切神鬼不可近之矣。论曰：疑师不治病，疑药不服之，服之即不得力，决意不疑者必大神验。一切药有从人意即神，疑人必失，及久多必损不疑久者有益，治病当有愈。医论如此说，是以令知服药先服药符大验，遣诸恶气药势必当有效，朱书空腹服之讫，即服药一如前说。符图朱书此符先服此符，然后服药，一服之后更不须再服书符，用六合日，勿令小儿、女子、六畜、鸡犬等见之，符成不忌。论曰：病起从上者名为顺病，病则易治，治则病疾愈，从下起者名为逆病，难治，倍药可瘥。论曰：患在五脏骨髓者，非汤药不愈；患在皮肤肉脉中者，针刺可瘥。汤药益人精神，久有益，患易除愈，尽其根源；针灸虽得目下解急，于人神浊。养性延年要是汤药，非针灸之所及也；汤丸散酒延年益寿，烧灸针刺于身不利。论云：疾有多种，所患不同，有虫癞、疥癞、风癞、金癞、木癞、水癞、火癞、土癞、酒癞、面癞，此皆作癞。虫癞者，得即生疮脓血溃烂眉发堕落，三年烂坏，虫如马尾。此患难治，加药乃愈。疥癞者，状如癣瘙，身体狂痒，十年成大患，加药乃愈。风癞者，风从体入，或手足刺痛，风冷痹痴，不疗，二十年后成大患，加药乃愈。金癞者，是天所为KT功德崇，初得眉落，三年食鼻，鼻柱崩倒难治，加药乃愈。木癞者，初得先落眉睫，面目痒如复生疮，三十年成大患，宜急治之，加药乃愈。水癞者，先得水病因却留停，风触发动，落人眉须，宜急治之，经年病成，加药乃愈。火癞者，先于身体生疮如火烧疮，或断人肢节，七年落眉睫，八年成大患，难治，加药乃愈。土癞者，身体瘰如鸡子弹丸许，宜急治之，六年成大患，加药乃愈。酒癞者，饮酒大醉，不觉卧黍穣中，经夜方起，遂即成疾，眉须堕落，速治可瘥。面癞者，遍身有疮生虫，其虫形如面，举体艾白，此病难治，加药乃愈。凡三十九种病，或面起，身体顽痹，不觉痛痒；或目丸失光；或言音粗重；或瞑蒙多睡；或从腰宽；或从足肿；种种不同，莫能识者，病非一般。或所得各异，若眉须堕落，皆由风冷因湿得之。或因汗入水，冷气太过；或饮酒大醉，湿地而卧；或立当风冲树下露坐；或房室过度流汗，极体取冷，风入五脏，遂成斯患。是故论出患之所根本，药之分剂，未来病者按而用之，无有不愈。浸汤方：桃柳（各十斤）莨菪藜芦乌头（去皮）茵芋丹参楮叶白羊羶柏叶谷皮大黄鬼扇桑甲藁本枣叶松叶食茱萸（各二斤）盐（五斤）上一十八味，细锉，纳大釜中，以水七斛，煎取汁四斛，去滓，纳槽中，令病者卧浸，旦至食时便出，日中时复入，日西复出，其汤常欲得暖以自消息，出汤即用十种粉粉之，不得使风入，被覆温卧，使身汗流，病即瘥。若风多，可加药如下：蒴藋艾叶瓜根虎掌（各三斤）菟丝木防己狐骨（各五两）矾石（二两）大盐（一升）马牙硝（三两）上一十味，捣筛为散，出汤用粉粉身，使风不入。诸癞病生疮、一切诸恶疮，止用粉粉之，立瘥矣。又作酒法：茵芋乌头（去皮）天雄（去皮）附子（去皮）蜀椒防风石南干姜桂心踯躅花莽草甘草（各一两）上一十二味，咀，绢袋盛之，清酒一斗渍之，春秋七日，夏五日，冬十日。一服三合，日三服，以知为度，不知渐增，禁如药法。仙人黄灵先生用天真百畏丸治一切癞病方：淳酒（二斗，以铜器中煮之减半，然后纳药）丹砂水银桂心干姜藜芦乌头（炮，去皮）蜀椒（汗）菖蒲柏子仁（各一两）上一十味，捣筛为散，纳酒中讫，复下淳漆二升，搅令相得，可丸如梧子，作九百丸，日服一丸，日三，十日眉须生，三十日复本也。九霄君治十种大癞不可名状者，服之病无不愈方：用三月庚寅日取蔓荆花四斤，阴干末之，五月辛酉日取两井水一斗，纳铜器中煎之令浓，然后纳。桂心末附子末（炮，去皮）藜芦末（各一两）干漆末（四合）石榴末（一升）上五味药，末，搅使相和，煎令成丸如弹丸大，服一丸即愈，若不瘥者，不过三四丸即愈，大验。此方出九霄君《守朴经》。仙人治癞病神验方：取松叶不问多少煮三五遍，令苦味尽，曝干，捣末如面，先食服二方寸匕，日三，渐增之或可至四两，随人多少至一斤。饥即服之，能愈万病，又益寿延年，杀三虫食人五脏动发若病难忍，四肢重不仁，妇人产后余疾，月水往来，不得续，男女少者药悉主之。矾石酿酒方：矾石（烧）石膏代赭恒山蜀椒（去目闭口者，汗）远志（去皮）野狼毒半夏（洗）芒消礜石（炼）玄参麻黄（去节）防风桔梗秦艽石南石韦（去毛））黄连莽草干地黄凝水石菟丝子甘草（炙，各一两）白石英（一两半）杏仁（二十枚，去皮尖，熬）上二十五味，捣筛盛韦囊中，以时曲三斤，米三斗，作酒，酒熟合药封之，冬十日，春七日，夏三日，秋五日，出药去滓，服酒如一鸡子，酒势尽复进之，所治无有不愈。日再，十日知，三十日愈，百日面白如桃李花色，耳目聪明，邪气荡除，去魂还复。服药当斋戒。有效验矣。卷第二十一·万病
（男妇同用）发背属膀胱督脉经，或阴虚火盛，或醇酒浓味，或郁怒房劳所致。若肿赤痛甚，脉洪数而有力，热毒之症也，为易治。漫肿微痛，色黯作渴，脉洪数而无力，阴虚之症也，为难治。不痛不肿，或漫肿色黯，脉微细，阳气虚甚也，尤为难治。若肿焮作痛，寒热作渴，饮食如常，此形气病气俱有余也，先用仙方活命饮，后用托里消毒散解之。漫肿微痛，或色不赤，饮食少思，此形气病气俱不足也，用托里散调补之。不作脓，或脓成不溃，阳气虚也，托里散倍加肉桂、参、芪。脓出而反痛，或脓清稀，气血俱虚也，八珍汤。恶寒形寒，或不收敛，阳气虚也，十全大补汤。晡热内热，或不收敛，阴血虚也，四物加参、术。作呕欲呕，或不收敛，胃气虚也，六君加炮姜。食少体倦，或不收敛，脾气虚也，补中益气汤加茯苓、半夏。肉赤而不敛，血热也，四物加山栀、连翘。肉白而不敛，脾虚也，四君加酒炒芍药、木香。小便频数者，肾阴亏损也，加减八味丸。若初患未发出，而寒热疼痛，作渴饮冷，此邪气内蕴也，仙方活命饮。口干饮热，漫肿微痛，此元气内虚也，托里消毒散。饮食少思，肢体倦怠，脾胃虚弱也，六君子汤；如未应，加姜、桂。其有死者，乃邪气盛，真气虚，而不能发出也，在于旬余之间见之。若已发出，用托里消毒散；不腐溃，用托里散；如不应，急温补脾胃。其有死者，乃真气虚而不能腐溃也，在于二旬之间见之。若已腐溃，用托里以生肌；如不应，急温补脾胃。其有死者，乃脾气虚而不能收敛也，在于月余见之。此三证，虽不见于经籍，余尝治而历验者。治验都宪周弘冈，背患疽，肿而不溃，脉大而浮，此阳气虚弱，而邪气壅滞也。用托里散，倍用愈。若以为热毒，而用寒药，则误矣。太仆王的塘，初起因大劳，又用十宣散之类，加烦渴内热，脉大无力。此阳气自伤，不能升举，下陷于阴分，而为内热也。余以补中益气，加酒炒芍药、麦门冬、五味子，治之而愈。上舍张克恭患此，内服外敷皆寒凉败毒，遍身作痛，欲呕少食，晡热内热，恶寒畏寒。余曰：遍身作痛，荣卫虚而不能营于肉里也。欲呕少食，脾胃虚寒，而不能消化饮食也。内热晡热，阴血内虚，而阳气陷于阴分也。恶寒畏寒，阳气虚弱，而不能卫于肌肤也。此皆由脾胃之气不足所致。遂用补中益气汤，诸症渐退；更以十全大补汤，腐肉渐溃；又用六君子汤，加芎、归，肌肉顿生而愈。府庠鼓碧溪患腰疽，服寒凉败毒之药，色黯不痛，疮头如铺黍，背重不能安寝，耳聩目白，面色无神，小便频涩，作渴迷闷，气粗短促，脉浮数，重按如无。余先用滋肾水之药一剂，少顷便利渴止，背即轻爽；乃砭去瘀血，以艾半斤许，明灸患处；外敷乌金膏，内服参、芪、归、术、肉桂等药。至数剂，元气稍复。自疑肉桂辛热，一日不用，手足并冷，大便不禁。仍加肉桂及补骨脂二钱，肉豆蔻一钱，大便如常，其肉渐溃；更用当归膏以生肌肉，八珍汤以补气血而愈。儒者周雨峰，怀抱久郁，背脊患疽，肝脉弦洪，脾脉浮大，按之微细。以补中益气汤加桔梗、贝母，少用金银花、白芷，二剂肝脉顿退，脾脉顿复。乃以活命饮二剂，脓溃肿消，肝脉仍弦，此毒虽去，而胃气复伤，仍用补中益气汤加茯苓、半夏而愈。上舍蔡东之患此，余用托里之药而溃，疮口尚未全敛，时值仲冬，兼咳嗽。余曰：疮口未敛，脾气虚也。咳嗽不止，肺气虚也。法当补其母。一日与其同宴，见忌羊肉。余曰：补可以去弱，人参、羊肉之类是也，最宜食之。遂每日不撤，旬余而疮敛，嗽亦顿愈矣。宪副屠九峰，孟春患此，色黯漫肿，作渴便数，尺脉洪数。此肾水干涸，当没于火旺之际。不信，更用苦寒之药，复伤元气，以促其殁。京兆柴黼庵仲夏患之，色黯微肿，发热烦躁，痰涎自出，小腹阴实，手足逆冷，右关浮涩，两尺微细。余曰：此虚寒之症也。王太仆云：大热而不热，是无火也。决不能起，恳求治之，用大温补之药一剂，流涎虽止，患处不起，终不能救。举人顾东溪久作渴，六月初，腰患疽，不慎起居，疮溃尺余，色黯败臭，小便如淋，唇裂舌刺起。然脓水败臭，色黯不痛，疮口张大，乃脾气败而肌肉死也。小便如淋，痰壅喘促，口干舌危殆速矣，二日后果殁。盖此症既发于外，两月方殁者，乃元气虚，不能收敛也。若预为调补，使气血无亏，亦有得生者。
歌曰：督脉在背之中行，二十七穴督脉，下极之兮上巅，循素水沟兮兑端，在于鼻唇龈交，神庭兮通于上星，囟会兮前顶，百会兮后顶，强间脑户风府，门大椎陶道，身柱须论神道，灵台兮至阳之经，筋缩脊中兮悬枢命门，阳关与腰，长强脊寻，中行二十七，干道海中行。督脉起于下极之，并于脊里，上至风府，入脑上巅，循额至鼻柱，属阳脉之海。其见证也，脊强而腰厥。督脉，都也，行背部中为阳脉之都纲，乃奇经脉也。鼻柱下：素髎一穴（在鼻柱上端。）水沟一穴（一名人中，在鼻柱下人中，督脉、手足阳明之交会，直唇取之。）兑端一穴（在唇上端。）龈交一穴（在唇内齿上，督、任二脉之会。）额上行：神庭一穴（直鼻上入发际五分，督脉、足太阳阳明三脉之会。）上星一穴（在神庭后入发际一寸。）囟会一穴（在上星后一寸五分。）前顶一穴（在囟会后一寸五分。）百会一穴（一名三阳五会，在前顶后一寸五分，顶中央，旋毛中陷容豆，督脉、足太阳之交会。）顶后至项：后顶一穴（一名交冲，在百会后一寸五分。）强间一穴（一名大羽，在后顶后一寸五分。）脑户一穴（一名匝风，一名合颅，在枕骨上强间后一寸五分，督脉、足太阳之会。）风府一穴（一名舌本，入项发际一寸，脑户后一寸五分，项大筋内宛中。）哑门一穴（在风府后五分，入发际五分，系舌本，阳维之会，伸头取之。）背脊下：大椎一穴（在第一椎上陷中，三阳督脉所发。）陶道一穴（在项大椎节下间，督脉、足太阳之会，俯而取之。）身柱一穴（在第三椎节下间，俯而取之。）神道一穴（在第五椎节下间，俯而取之。）灵台一穴（在第六椎节下间，俯而取之。）至阳一穴（在第七椎节下间，俯而取之。）筋缩一穴（在第九椎节下间，俯而取之。）脊中一穴（在第十一椎节下间，俯而取之，令人伛偻。）悬枢一穴（在第十三椎节下间，伏而取之。）命门一穴（在第十四椎节下间，伏而取之。）阳关一穴（在第十六椎节下间，伏而取之。）腰俞一穴（在第二十一椎节下间。）长强一穴（在脊端。）
用针法：凡用针者，虚则实之，满则泄之，宛陈则除之，邪胜则虚之。大要徐而疾则实，疾而徐则虚。言实与虚，若有若无。察其后先，若存若立。为虚为实，若得若失。虚实之要，九针最妙。补泻之时，以针为主。重则为补，轻则为泻。虽有分寸，得气即止，明堂偃侧，针讫皆无不灸。凡病，皆由血气壅滞，不得宣通，针以开道之，灸以温暖之。灸已，好须将护，生冷醋滑等，若不谨慎之，反增疾矣。黄帝曰：五脏、五行、五时，病何以故？岐伯曰：假令春月和畅，条芳水渌，心荡意盈，神乱于内而形病于外，卒有西方飘风，凛然毛耸，因腠理开，不复得散，便居孙脉，孙脉满，流入络脉，络脉入大经，大经注腑，腑归脏，四时同然，故风病多归于心也。手心主灸，刺凡诸孔穴，名不徒设，皆有深意，故穴名近于木者属肝，穴名近于神者属心，穴名近于金玉者属肺，穴名近于水者属肾，是以神之所藏，亦各有所属，穴名府者，神之所集；穴名门户者，神之所出入；穴名宅舍者，神之所安；穴名台者，神所游观。穴名所主，皆有所况，以推凡孔穴者，是经络所行往来处，引气远入抽病也，故经云：灸三壮者，即为足数也。禁忌法：凡灸头与四肢，皆不欲少，须熟，宜令灸，计壮满三百，足以愈病。头手足肉薄，若并灸，则血气绝于下，宜时歇。火气少时，令血气遂通，使火气流行，积数大足，自然邪除疾瘥也，乃止火耳。本经多云刺入三分，灸三壮，兹乃举其大纲，未尽圣心。且手足皮薄，炷小数少；腹背肉浓，炷大肉多，斯皆以意商量也，背欲热即为佳也。凡灸生熟，候人盛衰、老少、肥盛灸之。凡微数之脉及新汗后，并忌灸。凡孔穴，皆遂人大小，取手中指第一节为寸，男左女右。一云三寸者，盖一中指也。人年三十以上，若灸头不灸三里穴，令人气上眼暗，所以三里穴下气也。一切病皆三里三壮，每日常灸下气，气止，停也。凡灸法，先发于上，后发于下；先发于阳，后发于阴。凡针刺大法，在午时后，不欲午时前。治冷痹胫膝疼，腰脚挛急，足冷气上，不能久立。有时厌厌嗜卧，手脚沉重，日觉羸瘦，此名复连病，令人极无情地，常愁不乐，健忘嗔喜，有如此候即宜灸之。当灸悬钟，穴在足外踝上三指当骨上，各灸随年壮，一灸即愈，不得再灸也。取法以草从手指中纹横三指令至两畔齐，将度外踝从下骨头与度齐，向上当骨点之两脚令三姓人灸之。候天晴日，午后在门外四达道上灸之，神良。若年月久更发，依法更灸。若意便欲多者，七日外更灸七壮。巨厥可百壮。上管可二百壮。中管可千壮。下至五百壮。下管可一百壮。中守可一百壮。阴交可三百壮。中极可五百壮。大椎可三百壮。风门可二百壮。魂门可五壮。阳纲可五壮。意舍可百壮。肓门、胞门可各一百壮。悬枢可五壮。命门可七壮。白环俞可三壮（又云一壮）。心俞、肝俞、肺俞、脾俞、肾俞、小肠俞、胆俞、大肠俞、胃俞、膀胱俞、三焦俞、膈俞上五脏六腑俞皆得满一百壮。肺募中府、心募巨阙、肝募期门、胆募日月、脾募章门、肾募京门、小肠募关元、三焦募石门、大肠募天枢、膀胱募中极、胃募中管。上五脏六腑募，亦得满百壮。鸠尾三十三壮三报之，巨阙五十壮，上管、胃管、建里、下管、水分、脐中各五十壮三报之，阴交、气海、石门、关元五十壮，中极五十壮。上从鸠尾下第一行皆得百壮，以此为大率。自外诸穴，或中病乃止，或取随年壮，以意商量也。头维、脑户、风府、丝竹空、下关、耳中、螈脉、人迎、喑门、承泣、经渠、脊中、气冲、鸠尾、地五会、阴市、阳关、乳中、泉腋、伏兔、承光、天府、白环俞、石门。（女人忌灸。）上二十四处，禁不可灸，大忌。上关、左角、乳中、鸠尾、五里、承筋、复溜、颅息、缺盆、脐中、神庭、云门、伏兔、三阳络、然谷。上十五穴，禁不可刺，大凶。玉枕、维角、睛明、舌根、结喉、胡脉、天窗、神符、巨览（一作觉）、血海、足太阴、丘墟上十二穴，无病不可灸刺。
法六十九首论一首肺中风者，其人偃卧而胸满短气，冒闷汗出者，肺风之证也。视眼以下鼻上两边，下行至口色白者尚可治，速灸肺俞百壮，小心减之。若色黄者，此为肺已伤、化为血矣，不可复治。其人当妄言掇空指地，或自拈衣寻缝，如此数日，死。若为急风所中，便迷妄恍惚，狂言妄话或少气，或不能言，若不速治，宿昔而死。亦觉，便灸肺俞、膈俞、肝俞数十壮，急肝中风者，但踞坐不得低头，绕两眼连额微有青者，肝风之证也，若唇色青面黄尚可治，急灸肝俞百壮，急服续命汤。若色大青黑者，此为肝已伤，不可复治，数日而死。心中风者，其人但得偃卧不得倾侧，闷乱冒绝汗出，心风之证也。若唇正赤尚可治，灸心俞百壮，急服续命汤。若或青或白或黄或黑，此为心已坏为水，不可复治，旬日死（一云五六日死）。脾中风者，其人但踞坐而腹满，视身通黄口吐涎汁尚可治，灸脾俞百壮，急服续命汤。目下青手足青，不可复治。肾中风者，其人踞坐腰痛，视胁左右，若末有黄色如饼粢大尚可治，灸肾俞百壮，急服续命汤。若齿黄赤，鬓发直、面土色不可复治。大肠中风者，卧而肠鸣不止，灸大肠俞百壮，服续命汤。论曰：凡风病内外沉浮者，内是五脏，外是皮肤，沉是骨髓，浮是血脉。若在腠理，汤药所及。若在五脏，酒醪所至。若在血脉，针灸所中。深在骨髓，扁鹊自云不能如何。风痱者，卒不以言，口噤，手不遂而强直。灸法：度病者手小指内岐间至指端为度，以置脐上，直望心下丹注度上端毕，又作两度，续在注上合其下开上，取其本度，横置其开上令三合其壮，如倒作字形也，男度右手，女度左手，嫌不分明，故以丹注三处起火各百壮。夫眼肝风占候口不能言，灸鼻下人中，次大椎，次肝俞，各五十壮。心风灸心俞各五十壮。脾风灸脾俞各五十壮。脾风占候，言声不出或手上下，灸手十指头，次灸人中、大椎，两耳门前脉去耳门上下行一寸，次两大指节上下六穴各七壮。卒中风口，以苇筒长五寸，以一头刺耳孔中，四畔以面密塞，勿令泄气，一头纳大豆一颗，并艾烧之令燃，灸七壮，瘥。患右灸左，患左灸右，千金不传。又灸手交脉三壮，左灸右，右灸左，其炷如鼠失，横安之，两头放火烧之。凡卒中风，中噤不得开，灸颊车二穴，穴在耳下八分小近前，灸五壮即得语，又随年壮，口僻，左右灸之。治尸厥法：凡尸厥如死，脉动如故，针百会入二分补之，灸熨两胁。又针足中指头去甲如韭叶。又针足大指甲下内侧去甲三分。灸失喑不语法：先灸天窗五十壮讫，息火乃移灸百会五十壮毕，还窗五十壮。若初发先灸百会，则风气不得泄，内攻五脏当闭伏，更失喑也，所以先灸天窗，次灸百会乃佳，一灸五十壮，息火泄复灸之。视病轻重，重者处各三百壮，轻者以意（一云次灸肩井得二百壮，即灸二里三壮，若五又法：凡一切中风，服药益居者，但是风穴，皆灸之三壮，神良。欲除根本必须火艾，专恃汤药则不可瘥。灸角弓反张法：唇青眼戴，角弓反张，始觉发动，即灸神庭七壮。穴在当鼻直上发际。次灸曲差二穴各七壮。穴在神庭两旁各一寸半。次灸上关二穴各七壮。在耳前上廉起骨陷中，一名客主人。次灸下关二穴各七壮。在耳前动脉下空下廉陷中。次灸颊车二穴各七壮。穴在前下曲颊端陷中。次灸廉泉一穴七壮。在当颐直下骨后陷中。次灸囟会一穴七壮。在神庭上一寸。次灸百会一穴七壮。在当顶上正中央。次灸本神二穴各二壮。在耳直上入发际二分。次灸天柱二穴各七壮。在项后大筋外入发际陷中。次灸陶道一穴七壮。在大椎下间。次灸风门二穴各七壮。在第二椎下两旁各一寸半。次灸心俞二穴各七壮。在第五椎下两旁各一寸半。次灸肝俞二穴各七壮。在第九椎下两旁各一寸半。次灸肾俞二穴各七壮。在第十四椎下两旁各一寸半。次灸膀胱俞二穴各七壮。在第十九椎下两旁各一寸半。次灸曲池二穴各七壮。穴在肘外曲头陷中，屈肘取之。次灸肩髃二穴各七壮。在两肩头之中，两骨间陷中。次灸支沟二穴各七壮。在手腕后二寸两骨间陷中。次灸合谷二穴各七壮。大手大指虎口两骨间陷中。次灸间使二穴各七壮。在掌后三寸两筋间。次灸阳陵泉二穴各七壮。在膝下骨前陷中。次灸阳辅二穴各七壮。在外踝上绝骨陷中。次灸昆仑二穴各七壮。在外踝后跟骨上陷中。上以前主久风、卒风、缓急诸风，发动不自觉知，或心腹胀满，或半身不遂，或口噤不言，涎唾自出，目闭耳聋，或举身冷直，或烦闷恍惚，喜怒无常。凡有风，皆灸之，神验。鼻交额中一穴，针入六分，得气即泻，留三呼，泻五吸，不补，亦宜灸，然不如针。此主癫风弓角反张、羊鸣，大风青风面风如虫行，卒风多睡健忘，心中愦愦。口噤，暗到不识人，黄胆，急黄八种，大风，此之一穴皆主之，莫不神验。慎酒面生冷、醋滑、猪鱼、荞麦、浆水。杂灸法：凡风，灸上星二百壮，又前顶二百壮，百会一百壮，脑户三百壮，风府三百壮。凡大风灸百会七壮。凡百诸风，灸大椎平处两相二寸三分，以病患指寸量之，各一百壮。治风，耳后八分半有穴，灸一切风若狂者，亦瘥。耳门前灸百壮，治卒病恶风欲死不言及肉瘅不知人，灸第五椎名曰脏俞，各一百五十壮。扁鹊曰：凡心风灸心俞各五十壮，第五节对心是也。肝俞，主肝风腹胀，食不消化，吐血酸削，四肢羸露，不欲食，鼻衄，目KTKT，眉头胁下痛，少腹急，灸百壮。大肠俞主风，腹中雷鸣，大肠灌沸，肠泄痢，食不消化。少腹绞痛，腰脊痛强，大小便，难不能饮食，灸百壮，三报之。治卒中恶，闷热毒欲死灸足大指横纹，随年壮。若筋急不能行者，若内筋急灸内踝上三十壮，外筋急，灸外踝上三十壮。愈。若戴睛上插者，灸两目后二七壮。若不语，灸第三椎五百壮。若不识人，灸季肋头七壮。若眼反口噤，腹中切痛，灸阴囊下第一横理十四壮。腋门二穴主风，灸五十壮，亦可九壮。治风，身重心烦，足胫疼，灸绝骨百壮，在外踝上三寸（一云四十，又云一十六。）凡卒中风，口噤不开，灸机关二穴，在耳下八分近前，灸五壮即愈。一云随年壮。僻者，逐左右灸之。治头风摇动，灸脑后玉枕中间七壮。治猥遐风偏风半身不遂法：肩主偏风半身不遂，热风，头风，刺风，手不上头，捉物不得，挽弓不开，臂冷酸疼无力，针入八分，留三呼，泻五吸，在膊骨头陷中平手取之，偏风不遂，可至二百壮，过多则臂强，慎酒肉五辛，热食浆水。又针曲池，入七分，得气即泻，然后补之，大宜灸，日十壮至一百壮止。十日更报下少至二百壮。又针列缺，入三分，留三呼，泻五吸。亦可灸之，日七壮至一百，总至三百壮。阳池，上一夫两筋间陷中主刺热风耳聋鸣，手不仁，冷风手战，偏风，半身不遂。阳池支沟，下一夫覆腕当纹宛宛中，亦主或因损后把捉不得，针入三分，留三呼，泻五吸，忌灸。商丘，在内踝前陷中，主偏风瘅，脚不得履地，刺风头风热风阴瘅，针入三分，留三呼，泻五吸，疾出之。忌灸。偏风半身不遂，脚重热风，疼不得履地，针入四分，留三呼，得气即泻，疾出针，于痕上灸之良，七壮。灸猥遐风半身不遂法：先灸天窗，次大门，脑后尖骨上一寸，次承浆，次风池，次曲池，次手髓孔，腕后尖骨头宛宛中，次手阳明大指奇后，次脚五指屈，两脚膝腕纹，次脚髓孔足外踝后一寸，次足阳明拇指奇三寸，各灸百壮。若有手足患不遂，灸百会，次本神，次肩，次心俞，次手少阳，次灸天窗，次两肩上一寸当瞳仁，次曲眉在两眉间，次手阳明，次足阳明，各灸二百壮。
夫疥癣者，皆由脾经湿热，及肺气风毒，客于肌肤所致也。风毒之浮浅者为疥，风毒之深沉者为癣。盖癣则发于肺之风毒，而疥则兼乎脾之湿热而成也。久而不愈，延及遍身，浸淫溃烂，或痒或痛，其状不一。二者皆有细虫而能传染人也。疥有五种。一曰大疥，赤痒痛，作疮有脓。二曰马疥，隐起带根，搔不知痛。三曰水疥，含浆，摘破出水。四曰干疥，痒而搔之，皮起干痂。五曰湿疥，薄皮小疮，常常淫汁是也。癣之状起于肌肤，瘾疹或圆或斜，或如莓苔走散，内藏汁而外有筐，其名亦有六焉。一曰干癣，搔则出白屑，索然凋枯。二曰湿癣，搔则多汁，浸淫如虫行。三曰风癣，搔则痹顽，不知痛痒。四曰牛癣，其状如牛领之皮，浓而且坚。五曰狗癣，时时作微痒，白点相连。六曰刀癣，则轮廓全无，纵横不定是也。治法当以杀虫、渗湿、消毒之药敷之，内服和脾清肺，除风散湿之剂，庶绝其根。又面上风癣，初起，或渐成细疮，时作痛痒，发于春月，名吹花癣，女人多生之。此皆肺经蕴积风热。阳气上升，发于面部，或在眉目之间，久而不愈，恐成风疾。治法当清心火，散肺经之风热，然后以消毒散热之药敷之，则自愈矣。戴院使云：此虽皮肤小疾不足为害，然疮有恶疮，癣有顽癣，疥痨□肤，尤为烦扰，甚至经年累月不能脱洒。凡病此者，不当专用外敷药，须内宣其毒可也。升麻和气饮、消毒饮、四顺清凉饮、犀角饮皆可用〔通治疥癣方〕升麻和气饮治疮肿疖疥痒痛升麻桔梗苍术干葛甘草大黄（煨，各一钱）陈皮（二钱）当归半夏茯苓白芷干姜枳壳（各五分）芍药（一钱半）上作一服。水二盅煎至一盅。食远服。当归饮子治疮疥风癣，湿毒燥痒。当归川芎白芍药生地黄防风白蒺藜荆芥（各一钱半）何首乌黄芪甘草（各一钱）上作一服。水二盅煎至一盅，食远服或为末亦可。除湿散大治一切风毒疥癣癞痒，状如风癞。苦参何首乌荆芥穗蔓荆子薄荷（各一两）白芷天麻川芎防风（并生用）乌蛇（酒浸一宿，焙干，各半两）上为细末。每服三钱，茶酒任调下，无时，日进三服。六日一浴，令汗出血气宣通，六日肤泽如故。苦参丸治遍身瘙痒，癣疥疮疡。苦参（四两）玄参黄连（去须）大黄（锉碎，炒香）独活（去芦）枳壳（去穣，炒）防风（去叉，各二两）黄芩（去黑心）栀子菊花（各一两）上为细末。炼蜜和捣千余下，丸如梧桐子大。每服三十丸，食后浆水下，日进三服，茶酒任下亦得。四生散治肾脏风，疥癣等疮，及眼目昏花，视物不明。白附子（下注生疮，用黑附子）黄芪沙苑蒺藜羌活（各二两）上为细末。每服二钱，空心盐酒调下。若于猪腰子切开，夹药在内，合定拴住，纸裹煨熟尤妙。又有患赤眼，睛痛不可忍，临睡一服，目反大痛，至二鼓时乃得睡，更三四服大愈。再有顽癣，经年服药、贴药俱不效，后得此药，三四服尽除。此方治人肾脏风，及眼疾、顽癣无不效。治面身瘙痒，明目爽神。威灵、甘草、石菖蒲，苦参、胡麻、何首乌。药末二钱酒一碗，浑身瘙痒一时无。羌活散治顽癣疥癞，风疮成片，流黄水久不瘥者。羌活独活明矾白鲜皮硫黄野狼毒（各一两）轻粉（二钱半）白附子黄丹蛇床子（各半两）上为细末。油调成膏敷之。疥药神效散治干湿脓窠，诸种疥癣。槟榔蛇床子（各一两）全蝎（半两）倭硫黄（一两五钱）上化开硫黄，入荆芥末三钱，滚数沸候冷，加轻粉二钱，冷再碾末。加三柰半两炒。上为细末，先将小油滚过候冷，调上药擦疮上。仍以两手搓药，闻药气神效。香疥药治风癣疮，黄水疮，疥疮，牛皮癣疮。轻粉水银樟脑（各三钱）大枫子（去壳）川椒（各四十九粒）地沥青烛（一对）杏仁（少许）上为细末。疥用绢包裹疮上熨；黄水疮掺上此药，功效如神。八仙散治游风肿痒，疥癣疮。或因洗头，游风瘙痒生疮。细辛荆芥白芷黄芩川芎防风地骨皮甘草（各等分，共为粗末）上每用药二两，水二碗煎十沸，去滓。热拓患处。一上散治诸般疥癣必效。雄黄（通明，手可碎者）熟硫黄黑狗脊蛇床子（炒，各半两）寒水石（六钱）斑蝥（三个，去翅足研碎）上另研雄黄、硫黄、寒水石如粉，次入斑蝥和匀；蛇床、黑狗脊另为细末，同研匀。洗疥癣令汤透，去痂，油调手中擦热，鼻中嗅两三次，擦上可，一上即愈。如痛甚肿满高起者，加寒水石一倍。如不苦痒只加狗脊。如微痒只加蛇床子。如疮孔中有虫加雄黄。如喜火炙、汤荡者，加硫黄。只嗅不止亦可愈。治一切男子女人浑身疥癣，一家染易，经年搔痒不效者。百部（半两，碎切）乱发木香（碎切）槟榔（捶碎）苦参（碎切，各一分）川椒（三株）鲫鱼（一个，不要见水，切成片）上以油五两，煎前药得所，去药。却用麝香一分、腻粉十钱、硫黄、雄黄各半两，同研令匀，入在油内更煎搅五七沸，泻出，瓷器盛之。非时使也。五龙膏治疥癣。硫黄白矾白芷吴茱萸川椒（各等分）上为细末，煎油调涂之。枫实膏治风疮燥痒，疥癣。大枫子肉（半两）轻粉枯矾（各些少）上捣为膏，擦疮上。
（旧名坎济膏。世人知百病生于心，而不知百病生于肾。饮酒食肉，醉饱入房，不谨嗜欲，妄为伤情，则肾水空虚，不能平其心火。心火纵炎，伤其肺金，是绝水之源。金水衰亏，不能胜其肝木，肝木虚则克脾土而反生火。火独旺而不生化，故阳有余阴不足，独热而不久矣。左肾属水，右尺洪大或数，用此补阴降火。此方补肾而兼五脏，与清肺、清胃、清肝三膏可参用。）治男子阴虚火旺，午后发热，咳嗽痰血（肺火），或郁热衄血吐血（肺肝胃火），或涎唾带血（肾火），或心烦口干，惊悸喘息，眼花耳鸣，两颧发赤，喉舌生疮，盗汗梦遗（梦遗属相火所迫，不梦而遗乃心肾虚弱。文中有五倍涂脐法，可参），腰痛脊酸（肾虚也。有臀尖痛者，阴虚膀胱有火），足痿（痛为痹，不痛为痿。火盛制金，不能生水，以致肝木乘旺，中土受伤，骨软筋弛，状若瘫痪者，古用芪、术、熟地、归、芍、杜仲、牛膝、知、柏等药治之。膏贴膝盖并三里穴，以痿属阳明胃也。外加痿药敷）。妇人骨蒸潮热，或经水不调，或少腹热痛及一切阴虚有火之症（肾有补无泻。然实则泻其子，百祥用大戟是也。又，相火宜清，治梦遗用甘遂是也。滋阴方中亦有用木香、官桂者，膏内戟、遂等药本此）。上贴心背，中贴脐眼，下贴丹田。阴无骤补之法，膏以久贴见效。故不多加药。生龟板（一斤，腹黑者佳，黄色及汤板不可用），用小磨麻油三斤浸熬去渣听用，或下黄丹收亦可。元参（四两），生地、天冬（各三两），丹参、熟地、萸肉、黄柏、知母、麦冬、当归、白芍、丹皮、地骨皮（各二两），党参、白术、生黄芪、川芎、柴胡、连翘、桑白皮、杜仲（炒断丝）、熟牛膝、南薄荷、川郁金、羌活、防风、香附、蒲黄、秦艽、枳壳、杏仁、贝母、青皮、橘皮、半夏、胆星、黑荆穗、桔梗、天花粉、远志肉（炒）、女贞子、柏子仁、熟枣仁、紫菀、菟丝饼、钗石斛、淮山药、续断、巴戟天、黑山栀、茜草、红花、黄芩、黄连、泽泻、车前子、木通、生甘遂、红芽大戟、生大黄、五味子（炒）、五倍子、金樱子、炒延胡、炒灵脂、生甘草、木鳖仁、蓖麻仁、炮山甲、羚羊角、镑犀角、生龙骨、生牡蛎、吴萸（各一两），飞滑石（四两）。生姜、干姜（炒、各一两），葱白、韭白、大蒜头（各二两），槐枝、柳枝、桑枝、枸杞根、冬青枝（各八两），凤仙草、旱莲草、益母草（各一株），冬霜叶、白菊花、侧柏叶（各四两），菖蒲、小茴香、川椒（各一两），发团（二两）。两共用油二十四斤，分熬去渣，合龟板油并熬丹收。再加铅粉（炒，一斤），生石膏（四两），青黛、轻粉（各一两），灵磁石（醋煅，二两），官桂、砂仁、木香（各一两），牛胶（四两，酒蒸化，如清阳膏下法），朱砂（五钱）。
一头目眩晕，若右寸关脉浮而无力，脾肺气虚也，用补中益气汤。若左关尺脉数而无力，肝物汤加参、苓、白术；气虚者，四君子汤加当归、黄；肝经实热者，柴胡清肝散；肝经虚热者，六味地黄丸；脾气虚弱者，补中益气汤；脾虚有痰者，半夏、白术、天麻汤；砭血过多者，芎归汤；发热恶寒者，圣愈汤；大凡发热则真气伤矣，不可用苦寒药，恐复伤脾胃也。一口目斜，若手足牵搐，或眉棱痒动，属肝经血虚风热，用加味逍遥散、六味地黄丸，以肝血；若筋挛骨痛，或不能动履，用六味地黄丸、补中益气汤，以滋化源；若因服燥药而致者，用四物汤，加生甘草、金银花，以解热毒、益阴血。凡此俱属肝经血燥所致，须用六味地黄丸、补中益气汤为主；若因怒气房劳而甚者，用六味地黄丸、十全大补汤为主；若因劳伤形体而甚者，用补中益气汤、十全大补汤为主。一夏秋湿热行令，若饮食不甘，头目眩晕，遍身酸软，或两腿麻木，口渴自汗，气促身热，气高而喘，身热脉大，元气内伤也，用补中益气汤；若呕吐少食，肚腹痞闷，大便不实，脾胃受伤也，用六君子汤；若胸腹不利，饮食少思，吐痰不止，脾胃虚痞也，用四君子汤；若形气倦怠，肢体麻木，饮食少思，热伤元气也，用人参益气汤。一热渴便浊，若夜安昼热者，热在气分也，用清心莲子饮；昼安夜热者，热在血分也，用四物二连汤，俱佐以六味地黄丸；若寒热往来者，肝经血虚也，用加味逍遥散、六味地黄丸。一小便不利，若因服燥药而致者，用四物汤，加炒黑黄柏、知母、生甘草，以滋阴血；若频数而色黄者，用四物汤，加参术、麦门、五味子，以生血气；若短而色黄者，用补中益气汤，加山药、麦门、五味、以滋化源。经云：无阴则阳无以生，无阳则阴无以化。一大便不通，若血虚内热而涩滞者，用四物汤，加麦门、五味子，以生血润燥；若因燥热之药而患者，用四物汤，加连翘、生甘草，以生血清热；若服克伐之药而致者，用四君子汤，加芎、归以助气生血；若作渴饮冷者，热淫于内也，用竹叶石膏汤，以清胃火；若作渴饮汤者，以凉血润燥；若肠胃满燥，燥在直肠而不通者，用猪胆汁导之；肠胃气虚，血涸而不通者，用十全大补汤；若肝胆邪盛，脾土受侮而不能输化者，用小柴胡汤加山栀、郁李仁、枳壳治之。一怔忡无寐，或兼衄血便血，若内热晡热，作渴饮汤，肢体倦怠，此脾血虚而火动也，用四神、远志；若因心血虚损，用柏子仁散。大抵此症皆心脾血少所致，但调补胃气，则痰清而神自安，不必专于清热治痰。一发热恶寒，若肢体倦怠，烦躁作渴，气高而喘，头痛自汗者，此内伤气血也，用补中益气益胃汤。烦躁作渴，体倦少食，或食而不化者，此脾气虚热也，用六君子汤。一发热在午前，脉数而有力者，气分热也，用清心莲子饮。脉数而无力者，阳气虚也，用补用四物汤加参、术。热从两胁起者，肝虚也，用四物汤加参、术、黄。从脐下起者，肾虚也，用四物汤加参、术、黄柏、知母、五味、麦门、肉桂，或六味丸。其热昼见夜伏，夜见昼止，或去来无定时，或起作无定处，或从脚起者，此无根虚火也，须用加减八味丸，及十全大补汤，加麦门、五味，更以附子末唾津调搽涌泉穴。若形体恶寒喜热饮食者，阳气虚寒也，急用八味丸。一口干，若恶冷饮食者，胃气虚而不能生津液也，用七味白术散。若喜冷饮食者，胃火盛而消因汗下之后而有前患，胃气虚也，宜用八珍汤主之。一作渴，若烦躁饮冷者，属上焦实热，用凉膈散。兼大便秘结者，属上焦实热，用清凉饮。若用克伐之药而渴者，气血虚也，急用八珍汤六味丸。一耳聋耳鸣，若左寸关脉弦数者，心肝二经虚热也，用四物汤加山栀、柴胡生阴血。右寸关加山栀、芎、归清肝凉血。若午前甚用小柴胡汤加参、芪、归术补气清肝。午后甚用四物汤加酒炒黑黄柏、知母、五味补阴降火。如两足心热属肾虚，用六味丸以壮水之主。两足冷属阳虚，用八味丸以益火之源。一项强口噤，腰背反张者，气血虚而发痉也。仲景张先生云：足太阳病发汗太多则痉，风病涩血，故无汗而恶寒，曰刚痉。皆因内虚复汗亡津血，筋无所养而然，悉属虚象，非风症也，当大补气血为主。故产妇溃疡，劳伤气血，湿热相火，误服克伐之剂者多患之，其义可见。近以痉为传写之误也。一妇女经闭，若因郁火伤脾，以归脾汤加山栀、丹皮。气血俱虚，以八珍汤加山栀、丹皮。先期而来者，血虚热也，四物汤倍加参、术、牡丹皮。将来而作痛者，气虚血滞也，四物汤虚也，用八珍汤。其血崩之症，肝火不能藏血者，用加味逍遥散。脾虚不能统血者，用补中益气汤。凡此皆六淫七情，亏损元气所致，当审其因而调补胃气为主。
主一切风冷等万病方：芫花野狼毒栾荆天雄（去皮）五加皮麻花白芷紫菀乌头（去皮）附子（去皮）莽草茵芋栝蒌荆芥踯躅荛花大戟王不留行赤车使者麻黄（各二十分）石斛半夏石南薯蓣长生（各十四分）藜芦（七分）狗脊人参牛膝苁蓉蛇床子菟丝子萆薢车前子秦艽（各七分）薏苡五味子独活藁本柴胡牡丹柏子仁芎窮芍药吴茱萸桔梗杜仲桂心橘皮续断茯苓细辛干姜厚朴茯神山茱萸防己黄耆蜀椒巴戟天高良姜紫葳黄芩当归菖蒲干地黄通草（各四分）上六十七味，勿熬炼，直置振去尘土，即捣粗筛，下药三两，黍米三升，曲末二升，上酒一斗五升，净淘米，以水五升煮米极熟，停如人肌，下曲末熟搦，次下散搦如前，次下酒搅之百遍，贮不津器中，以布片盖之一宿，旦以一净杖子搅三十匝，空腹五更温一盏服之。以四肢头面习习为度，勿辄加减，非理造次，必大吐利。欲服散者，以绢筛下之，一服方寸匕，只一服勿再也。水饮、浆、酒，皆得服之。丸服者，蜜和服如梧子七丸。唯不得汤服也。须高良姜、紫葳，止六十四味，名芫花散，一名登仙酒，又名三建散。按：后加减法中有远志，而此方中无，疑此脱远志也）。凡服此药，法先多服令人大吐下利三五度后，乃少服，方可得益也。其加增药法如下：麻花乌头王不留行赤车使者麻黄踯躅茵芋芫花五加皮白芷莽草附子栝蒌荆芥天雄芎窮藁本薯蓣巴戟天细辛独活当归黄耆干姜厚朴防己山茱萸大戟萆薢桔梗牡丹柏子仁狗脊薏苡秦艽菖蒲上三十六味，并主风多者，患之者准冷热加减之。苁蓉芎窮续断蛇床子王不留行桔梗芫花天雄附子踯躅茵芋当归秦艽芍药干姜狗脊萆薢石南蜀椒干地黄菖蒲薯蓣石斛牛膝细辛紫上三十二味，主湿痹腰脊，患之者准冷热加减之。秦艽蒿本狗脊萆通草石南芎窮续断牛膝干地黄石斛薏苡菟丝子杜仲天雄（去皮）附子（去皮）上十六味，主挛急曳，患之者准冷热加减之。莽草防己藜芦上三味，主身痒疥瘙，患之者准冷热加减之。紫菀牡丹茯苓茯神柏子仁荛花人参远志细辛上九味，主惊痫，患之者准冷热加减之。蜀椒长生踯躅上三味，主鬼魅，患之者准冷热加减之。紫菀芫花藜芦上三味，主蛊毒，患之者准冷热加减之。高良姜桔梗芫花山茱萸茯苓人参紫胡牡丹荛花苁蓉巴戟天芍药干姜附子乌头（去皮）麻黄莽草上一十七味，主痼冷积聚腹痛坚实，患之者，准冷热加减之。浓朴橘皮桔梗大戟藜芦半夏干姜本人参吴茱萸上一十味，主腹痛胀满吐逆，患之者准冷热加减之。茯苓浓朴芫花半夏细辛乌头黄芩紫胡山茱萸上九味，主痰实，患之者准冷热加减之。浓朴干姜紫菀茯苓桔梗荛花乌头人参细辛柴胡上一十味，主胸满痛，患之者准冷热加减之。紫菀薯蓣石斛细辛巴戟天牡丹当归人参菖蒲五味子桔梗柏子仁吴茱萸山茱萸干地黄上一十五味，主补五脏虚损，患之者准冷热加减之。柏子续断黄薯蓣芍药巴戟天五味子上七味，主益气，患之者准冷热加减之。肉苁蓉蛇床子五味子附子天雄萆栝蒌薯蓣远志巴戟天菟丝子牛膝柴胡车前子细辛茯苓杜仲五加皮石斛上一十九味，主益精髓，患之者准冷热加减之。干地黄菟丝子天雄附子上四味，主补骨髓，患之者准冷热加减之。当归本白芷干地黄五加皮石斛菟丝子薯蓣五味子浓朴上一十味，主长肌肉，患之者准冷热加减之。五加皮杜仲续断上三味，主阴下湿痒，患之者准冷热加减之。茯苓人参栝蒌上三味，主消渴，患之者准冷热加减之。栝蒌茯苓芍药橘皮秦艽山茱萸车前子上七味，主利小便，患之者准冷热加减之。菖蒲栝蒌山茱萸上三味，止小便利，患之者准冷热加减之。人参细辛菟丝子狗脊上四味，生明目，患之者准冷热加减之。芎白芷上二味，主止泪，患之者准冷热加减之。细辛（益肝气）远志人参（补心气）上三味，补益气，患之者准冷热加减之。石楠萆狗脊车前子石斛上五味，补养肾气，患之者准冷热加减之。蜀椒当归麻黄桂心吴茱萸紫菀荛花藜芦附子半夏乌头菖蒲远志细辛芫花五味子上一十六味，主咳嗽上气，患之者准冷热加减之。蛇床子石斛细辛薯蓣橘皮上五味，主下气，患之者准冷热加减之。附子干姜人参桂心橘皮厚朴上六味，主霍乱，患之者准冷热加减之。黄通草（主漏）厚朴山茱萸莽草（主三虫）紫菀当归白芷（主崩中带下）黄芩蛇床子（主寒热漏）芎牛膝栝蒌紫葳上一十四味，主月闭，患之者准冷热加减之。麻黄栝蒌柴胡桂心芍药（主伤寒）通草菖蒲远志人参（主健忘）附子黄芩上一十六味，主唾稠如胶，患之者准冷热加减之。论曰：所加之药非但此方所须，普通诸方，学人详而用之。
一男子冬间口苦耳鸣，阴囊湿痒，来春面发紫块，微肿麻木，至冬遍身色紫，不知痛痒，至先与再造散二服下毒秽，更以小柴胡合四物汤加白芷、防风、天麻、皂角刺，渐愈。又与换肌散，但遍体微赤，此血虚有火，因家贫未得调理，秋间发热，至春面仍发块，用前散并养血药，喜年少谨疾得愈。一膏粱之人，鼻坏眉落，指脱体溃，热渴晡甚，用四物汤加酒炒黑黄柏、知母、五味、麦门便稀溏，此元气虚而时热胜也，用补中益气汤顿安。乃与换肌散及益气汤，兼服两月，更以生脉散代茶饮，疮少退。时至仲秋，眩晕少食，自汗体重，大便溏数，此亦时湿之症，用清燥汤调理而愈。又用补中益气汤少加酒炒黑黄柏、知母、皂角刺、天麻，两月余而瘥。又因劳倦耳聩热渴，误服祛风药，病气益剧，身发赤疹，与益气聪明汤，月许而愈。一男子赤痛热渴，脓水淋漓，心烦掌热，目昧语涩，怔忡不宁，此心经受症也，用安神丸兼柴胡饮并八珍汤而愈，再用换肌散而瘥。一男子肚见青筋，面起紫泡，发热作渴，寅卯时甚，脉弦数，腿转筋，小便涩，此肝经火症柴胡、山栀，养其气血，乃用换肌散，去其内毒而安。年余因劳役饮食失宜，寒热头痛，遍身赤疹，自用醉仙散而殁。一男子面发紫疙瘩，脓水淋漓，睡中搐搦，遍身麻木，渐发赤块，劳怒则痒，肝脉洪大，砭下前丸，诸症少愈；却用宝鉴换肌散斤许，又用小柴胡合四物汤加参术、天麻、角刺百余剂，及六味地黄丸，半载而愈。后因劳遍身麻痒，脉微而迟，此气血俱虚，不能荣于腠理，用十全大补汤，加五味、麦门，调理年余而安。一男子面赤发紫泡，下体痒痛，午后发热，大便燥黑，此火盛而血虚也，用再造散及四物汤黄；仍以四物去胆草、防己，少用独活，加玄参、萆薢，五十余剂而疮退；却用补中益气汤加天麻、麦门，而气血渐充；时仲秋霪雨，遍身酸痛，用清燥汤而安；随用换肌散、胡麻散、八珍汤，兼服而愈。一上舍面发肿，肌如癣，后变疙瘩，色紫，搔之出水，此脾肺之症也。先用清胃汤，以清胃腕手足指缝并患处，以去毒血，疏通隧道；乃与八珍汤加白芷、皂角刺、五加皮、全蝎及二圣散，兼服月余，以养阴血治疮毒；又与补气泻荣汤，少愈；再与换肌散而全愈。后因劳倦遂发赤晕，日晡尤甚，以四物汤加丹皮、柴胡、山栀，并用补中益气汤，年余虽劳而不发。一男子遍身如癣，搔痒成疮，色紫麻木，掐之则痛，小便数而少，此脾胃受症，邪多在表，虚也，以大剂参、芪、芎、归、蒺藜、桔梗数剂，元气顿复。却用八珍汤加黄芪、白芷、蒺藜、天麻、软柴胡及二圣散治之，其疮渐愈。后用换肌散八珍汤等药，调理半载而痊。后仍发，误用克伐攻毒，患两感伤寒而死。一男子遍身疙瘩，搔则痒，掐则痛，便闭作渴，此邪在内也。治以再造散二服，微下三次，用二圣散，其疮顿愈，更用大补年余而康。后患痰涎壅盛，舌强语涩，用二陈、苍术、黄柏、知母、泽泻四剂而愈，再用补中益气汤调理而安。一男子素清苦，眉尽落，病在肝胆二经也。乃刺臂腿腕及患处，出黑血，空心服八珍汤，加一儒者脚心或痒痛，或麻痒，或肿胀，二年后身体作痒，渐变疙瘩，发热耳鸣，日晡益甚，以补肾，又用换肌散、祛风丸以治疮，各斤许，疮渐愈，得滋补守禁而痊。一上舍遍身患之，形体俱虚，余谓须用调补，元气完复，方治其疮。不信，恪服蛇酒以攻内，此因毒药脾伤而然也，反服祛毒之剂，吐泻不止而殁。一男子用药汤熏洗，汗出不止，喘嗽不食，腹鸣足冷，肢体抽搐。余谓此因热伤元气，腠理不密，汗出亡阳耳，是日果卒。